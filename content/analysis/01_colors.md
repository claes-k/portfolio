---
Title: Colors
Description: Colors analysis
---

Färganalys av svenska myndighetssajter
=============================================

En analys av färg- och typsnittsval på ett urval av svenska myndighetssajter.

Urval
---------------------------------------------

Myndighetssajterna som valdes för denna analys är Centrala studiestödsnämnden (CSN), Försäkringskassan och Myndigheten för samhällsskydd och beredskap (MSB). Just dessa valdes för deras olikhet mot varandra, för att spegla det stora spektrumet av olika typer av myndigheter i Sverige.

Metod
---------------------------------------------

Google Chrome på Mac användes som webbläsare för att besöka de respektive sajterna. Chromes inbyggda inspektörverktyg användes för att se vilka typsnitt som används, medan tillägget [ColorZilla](https://www.colorzilla.com/chrome/) för Chrome användes för att registrera vilka färger som används.

Resultat
---------------------------------------------

### CSN

![Skärmbild av CSNs sajt](%base_url%/image/csn.png){.analysis-image}

<div class="color-table">
<div class="color-block" style="background-color: #E4022D"></div>
<div class="color-block" style="background-color: #3C1E5F"></div>
<div class="color-block" style="background-color: #7cc4c6"></div>
<div class="color-block" style="background-color: #fbce75"></div>
<div class="color-block" style="background-color: #e97e82"></div>
</div>

CSN inriktar sig främst mot yngre medborgare och deras färgval betonar detta, med en (för en myndighet) ovanlig djup lila som bakgrundsfärg, och en modern pastelltrio med accentfärger. Bakgrundsfärgen är analog mot CSNs röda logotyp, medan accentfärgerna följer ett triadmönster. Bakgrundsfärgen och accentfärgerna tillsammans följer dock inga riktiga regler utan är istället ett stort och tydligt bevis på att färgkombinationer är så mycket mer av en konst än att bara följa en handful (användbara men stela) regler. Sajten lyckas med att kännas ungdomlig, men samtidigt kan man undra om det ens behövs då sajten ändå skulle användas även om det var en tråkig röd-grå-vit sajt.

CSN användes sig av sans serif-typsnittet Akkurat Pro för rubriker, för brödtext används en "system font stack" med de vanligaste standardtypsnitten som följer med olika operativsystem, så som Segoe UI för Windows, San Francisco för macOS, Roboto för Android och även äldre typsnitt som Arial och Helvetica. Dessa typsnitt används även för rubriker om Akkurat Pro inte är tillgänglig.

### Försäkringskassan

![Skärmbild av Försäkringskassans sajt](%base_url%/image/forsakringskassan.png){.analysis-image}

<div class="color-table">
<div class="color-block" style="background-color: #116A3E"></div>
<div class="color-block" style="background-color: #BF8A21"></div>
<div class="color-block" style="background-color: #4C669F"></div>
<div class="color-block" style="background-color: #D34503"></div>
<div class="color-block" style="background-color: #A73A64"></div>
</div>

Försäkringskassans klassiska gröna färg kan tänkas symbolisera hälsa, pengar men enligt dom själva står den för trygghet. Den gröna färgen används i flera olika nyanser i en monokromatiskt mönster. Utöver de gröna nyanserna används huvudsakligen fyra accentfärger för olika inriktningar, gul för föräldrar, blå för sjukdom, röd för arbetssökande och mörkrosa för funktionsnedsatta. Accentfärgerna följer ingen uppenbar modell utan verkar mest ha valts för att kontrastera mot de andra accentfärgerna och Försäkringskassans egna gröna toner. Försäkringskassan är inte spännande och inget med färgerna försöker säga något annat, men nog skulle dom kunna pigga upp färgvalen en aning.

Försäkringskassan använder sans serif-typsnittet Neue Haas för både rubriker och brödtext. Detta är en nyare variant av Helvetica, som också dyker upp i listan som *fallback* om inte Neue Haas är tillgänglig. Även här dyker Roboto och Arial upp som alternativ.

### MSB

![Skärmbild av MSBs sajt](%base_url%/image/msb.png){.analysis-image}

<div class="color-table">
<div class="color-block" style="background-color: #c80f1e"></div>
<div class="color-block" style="background-color: #802b57"></div>
<div class="color-block" style="background-color: #984f6f"></div>
<div class="color-block" style="background-color: #cbaabc"></div>
<div class="color-block" style="background-color: #6f6e68"></div>
</div>

MSB får mycket användning av sin röda varningsfärg, men använder sig också flitigt av mörkrosa toner i ett monokromatiskt mönster. Min första tanke var att det var ett konstigt val, varför inte gå mot orange och gula toner, typiskt alerta varningsfärger? Möjligen är tanken att gå mot de kallare nyanserna för att ge en känsla av trygghet och stabilitet. Hela sajten "brinner inte upp", det handlar om att vara alert men inte katastrofal. MSB använder sig också flitigt av en mängd varmgrå nyanser för ett neutralt, stabilt, seriöst intryck. De mörkrosa färgerna är inte vad jag skulle förvänta mig, men då de är så pass mörka och bleka så tar de inte över från den röda huvudfärgen.

MSB använder sans serif-typsnittet Poppins för rubriker och vissa kortare textavsnitt. Till skillnad från de andra två sajterna i denna analys så finns det inga andra typsnitt listade som *fallback*. Det samma gäller för längre brödtexter, där Open Sans används och inget annat.

Analys
---------------------------------------------

Samtliga sajter lyckas använda färger på bra sätt. CSNs sajt känns onekligen mycket mer ungdomlig än de andra, lila hör inte till det vanligaste men det fungerar ihop med accentfärgerna. Även om jag inte tycker att Försäkringskassans färgval är särskilt spännande så används dom på ett bra sätt med att klart och tydligt markera olika ämneskategorier. MSBs hemsida, mestadels grå med klickar av rött känns ungefär som en pyrande hög med aska. Det funkar, men även om jag skulle vilja se en livligare, mer konstrasterande accentfärg.

Referenser
---------------------------------------------
* [CSN](https://www.csn.se)
* [Försäkringskassan](https://www.forsakringskassan.se)
* [MSB](https://www.msb.se)

Övrigt
---------------------------------------------

Analys av Claes Källarsson.