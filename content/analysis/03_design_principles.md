---
Title: Design Principles
Description: Design principles analysis
---

Analys av designprinciper
=============================================

En analys av designprinciper på ett urval av personliga sajter.

Urval
---------------------------------------------

Sajterna för denna analys valdes enbart av personliga skäl, mestadels för att de såg intressanta ut på något sätt.

Metod
---------------------------------------------

Google Chrome på Mac användes som webbläsare för att besöka de respektive sajterna.

Resultat
---------------------------------------------

### Daring Fireball

![Skärmbild av Daring Fireballs sajt](%base_url%/image/daringfireball.png){.analysis-image}

Daring Fireball är en blog av John Gruber, som även skapade ursprungsvarianten av Markdown. Bloggens fokus är mestadels teknologi, ofta Apple-relaterat. Designen är så avskalad som det nästan går, det finns knappt några färger, bilder verkar aldrig användas i inläggen. Sajten är självklart medvetet designad, men kan nästan kallas för anti-design då allt fokus läggs på bloggens textinnehåll. Vad jag kan minnas har utseendet inte ändrats på väldigt många år och nu känns det märkbart. Texten är väldigt liten på min skärm, någon responsivitet verkar inte finnas (på desktop). Eftersom allt fokus är på texten är fungerar sajten trots att den är lite ålderdomlig, men den skulle nog gynnas av att använda lite nyare tekniker. Designprinciper som i huvudsak används skulle jag säga är typografi, hierarki och luftighet genom white space. Sajten ser genomgående densamma ut.

### Brittany Chiang

![Skärmbild av Brittany Chiangs sajt](%base_url%/image/brittanychiang.png){.analysis-image}

Brittany Chiang jobbar inom front-end och detta är hennes resumé/portföljsajt. Likt Daring Fireball är designen väldigt avskalad, men känns klart mer modern med större typsnitt, responsivitet och en väldigt subtil ficklampa-effekt som följer efter muspekaren. Sajten är bara en enda lång sida, men med tanke på att den fungerar som en resumé så är ju det helt logiskt. Det monokromt blåa gav mig en känsla av att vara djupt nere i havet, speciellt med "ficklampan". Just den ficklampan var det som gjorde att jag valde just denna sajt, det var den där lilla extra "färgklicken" som gjorde den mer intressant än vad den annars hade varit. Designprinciperna som sajten avspeglar skulle jag säga är hierarki, luftighet och hög kontrast. Eftersom det bara är en sida så ser sajten likadan ut, men kolla längst ner till höger på sajten så dyker en tidsmaskin upp för att kunna se tidigare versioner av hennes hemsida.

### Lauren Waller

![Skärmbild av Lauren Waller sajt](%base_url%/image/laurenwaller.png){.analysis-image}

Lauren Waller jobbar inom produktdesign och även no-code development och detta är hennes personliga portföljsajt. Det mest slående mest sajten är såklart typografin, en huvudmeny som är många gånger större än hennes egna namn och satt i ett annorlunda, spännande typsnitt. Med svart text mot en beige bakgrund för den mina tankar till tryckt design, som något från en bok eller en layout från en tidning. Animationer används sparsamt men effektivt för att göra att sajten känns fräsch och modern. Den huvudsakliga designprinciper som används i min mening är skala, kontrast och typografi. Sajtens olika sidor ser ganska olika varandra ut, "work"-sidan har mörk bakgrund till exempel. Man får ingen känsla av att det är en grid-liknande sajt men känslan och uttrycket är densamma och gör ändå att sajten känns som något som hör ihop.

Analys
---------------------------------------------

Jag gillar minimalism själv så för mig är det inte så konstigt att de sajter jag valde att är rätt så avskalade. De har inte massor med starka färger, men de ser inte alla likadana ut heller. Alla sajterna använder sig av etablerade designprinciper, och det är uppenbart att det är medvetna val, eller åtminstone val som följer "god design" vilket nog är mer av vad designers använder sig av än en lista med specifika principer.

### "Min" portfölj

Väldigt grön! Bilderna för tankarna till natur. Färgschemat och typografin ser helt okej ut, sajten fungerar men skulle behöva en hel del arbete för att se bättre ut. Den enda principen jag skulle säga den följer är med färgerna, annars är layouten och det mesta rätt så medioker. Jag gjorde ett medvetet val i början av kursen att hålla mig ifrån att peta på designen/layouten, så utseendemässigt är sidan väldigt "template"-aktig.

De uppdateringar jag valt att göra för uppgiften är att centrera navigationen och footern så att sidan blir mer symmetrisk. Jag har också lagt till lite rörelse i form av animation när man rör pekaren över menyn och ikonerna i footern och till sist har jag lagt till lite textur i form av bakgrundsbilder i footern (samt tagit bort linjen som var där tidigare). Jag provade att använda bakgrunderna i toppmenyn men det kändes som det blev lite för mycket så det fick räcka med footern.

Referenser
---------------------------------------------
* [Daring Fireball](https://daringfireball.net/)
* [Brittany Chiang](https://brittanychiang.com/)
* [Lauren Waller](https://www.lauren-waller.com/)

Övrigt
---------------------------------------------

Analys av Claes Källarsson.